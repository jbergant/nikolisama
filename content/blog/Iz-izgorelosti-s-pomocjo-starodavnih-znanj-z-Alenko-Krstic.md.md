+++
author = "Jana Bergant"
title = "Iz izgorelosti s pomočjo starodavnih znanj: pogovor z Alenko Krstič"
image = "img/novice/izgorelost-alenka-krstic.png"
date = "2022-11-03"
description = "Te dajejo znaki izgorelosti? Izgorelost - trenutek ko telo reče NE! Rehabilitacija po izgorelosti pa je dolga."
keywords = "izgorelost, izgorelost znaki, izgorelost bolniška, izgorelost simptomi, joga obraza, hormoni"
tags = [
    "pogovor",
    "izgorelost",
    "joga",
    "hormoni",
]
+++

Izgorelost - trenutek ko telo reče NE! Dovolj je bilo. 

[Ogled pogovora o izgorelosti](https://www.youtube.com/watch?v=gfB7ls_ewnM)

Te dajejo znaki izgorelosti? Držiš 5 vogalov v hiši, zraven pa še rineš čez vse svoje meje?

Ko enkrat telo pride do izgorelosti, poti nazaj ni več. To se je zgodilo Alenki. Rehabilitacija po izgorelosti pa je dolga.

Alenka je mama samohranilka. V času nastanka izgorelosti je bil njen sin še v predšolskem obdobju.
Pomoči ni imela.

V pogovoru nam Alenka pove, kako se je soočila z izgorelostjo, kako je bila primorana vzeti dolgotrajno bolniško.

Govori tudi o tem kako je dolgo časa hodila preko svojih meja, ne poslušala svojega telesa, ki ji je dajal opozorilne znake.

To se velikokrat zgodi nam ženskam. Še posebej so v navarnosti mame samohranilke, ki nimajo pomoči drugih ljudi ali finančnega zaledja.

Pot iz izgorelosti je dolga.

Alenka je našla moč in znanje za ozdravitev s pomočjo starodavnih znanj. 

Sledi povzetek [pogovora o izgorelosti](https://www.youtube.com/watch?v=gfB7ls_ewnM).

## Alenka, bi mi za začetek povedala malco o sebi?
Alenka je 17 let delala v turistični agenciji in še dalj v turizmi. Duša pa jo že od nekdaj vodi v alternativne metode kot so obrazna joga, kundalini joga, tradicionalna kitajska medicina in arjuveda.
Ima sina starega 7 let in je samska mama že 6 let.

## Kakšna je bila tvoja izkušnja z izgorelostjo?
Leto nazaj me je telo ustavilo. Ponavadi je bilo tako, da sem bila malo bolna in sem šla naprej. Pa sem bila spet bolna in sem šla naprej. Če pa ne slišiš vseh opozorilnih znakov izgorelosti, enkrat telo reče dovolj. Enkrat nisem mogla več vstati iz postelje. Telo je reklo dovolj je. Nisem mogla več vstati. Dobila sem diagnozo izgorelost, depresija in anksioznost. Izgorelost v Sloveniji niti ni poznana, tako da dobiš vse druge diagnoze. In vsak reče, bolj skrbi zase in ti da antidepresive.

## Kakšni so bili opozorilni znaki izgorelosti?
Pred izgorelostjo sem bila ves čas utrujena, ampak sem mislila, da je to normalno, saj veliko delam.
Potem pa sem naredila še eno napako, ko sem prišla domov iz službe ali drugih obveznostih in potem, ko je šel sin spat, sem namesto, da bi se lotila joge ali dihalnih vaj, šla delat zelo intenzivne, inttervalne treninge in em še bolj utrudila svoje telo. Sicer sem se po tušu počutila dobro, ampak telo se ni strinjalo.

Veliko sem bila utrujena, bolela me je glava, bila sem razdražljiva.

Enkrat sem bila tako utrujena, da sem padla spo stopnicah. Ne spomnim se padca, ne spomnim se ničesar, le tega, da sem se znašla na dnu stopnic. Hvala bogu, si nisem nič zlomila.

## kako si lahko ob izgorelosti še naprej skrbela za svojega sina? Si imela pomoč?
Če si sam z majhnim otrokom, kot sem jaz že 6 let, potem je še težje. Otrok, sploh majhen, ima potrebe in potrebuje mamo. Je življensko odvisen od mame. In še tisti vikend, ko gre k očetu, si mama ponavadi ne more vzeti prostega časa za počitek. Ponavadi ugotoviš, da imaš vse za pospraviti, jit v trgovino, skuhat za cel teden. Vikend, ki naj bi ga imel zase, se potem skrči v pol ure, ki jo imaš zase.

Zdaj, ko ima že 7 let je lažje, zdaj že z mano dela obrazno jogo in kundalini jogo in mu je to že postalo del navade.

Ko sem doživela izgorelost, nisem imela pomoči, staršev ni bilo blizu. Pol stvari se niti ne spomnim. Hvala bogu, sem imela nekaj prijateljic, ki so mi prišle pomagat, takrat ko sem res potrebovala pomoč. Ko je bila pa res že kriza, sem poklicala tudi starše. 

Sama sem taka, ki težko prosi za pomoč, rajši dajem. 

## Kakšna je bila rehabilitacija po izgorelosti?
Že pred izkušnjo izgorelosti sem imela izušnjo z obrazno jogo in hvala bogu, da sem jo imela. Videla sem, da nisem več v svoji energiji, da sem preveč drugje. Tako da, hvala bogu, nisem prišla do adrenalnega zloma, do katerega pride večina ljudi, večina žensk, ki pride do izgorelosti. To pa je še ena stopnja hujše kot sem bila jaz, pa že pri meni je bilo zelo hudo. Bilo je grozno.

Najtežje mi je bilo priznat, da sem kriva sama. Krive smo si same, ker smo bile tako vzgojene. Drugega niti nismo poznale. Nekatere ljudje enostavno rečejo ne, jaz pa še zdaj težko takoj rečem ne. Tam kjer res vem, da nikakor ne gre, tam rečem ne. Tam kjer bi bila pa rada všečna, tam je pa težko reci ne. 

Se zdaj učim reči ne. Otroci so kot mali v stiku sami s sabo, potem pa je odvisno kako jih mi pokrijemo.

Moja rehabilitacija po izgorelosti se je začela s obrazno jogo, spoznavanjem ženskega cilja, praks senzualnosti. Spoznala sem čudovite ženske, osebo, ki ji rečem druga mama.

## Kako si našla obrazno jogo?
Za jogo obraza sem slišala že 15 let nazaj. 6 let nazaj pa je moja učiteljica odprla šolo pet žensk v sebi in takrat sem se pridružila. Učiteljica mi je celo dala štipendijo za študij joge. Še vedno sem v šoli, dobila sem tudi licenco za jogo obraza. 

Predolgo sem bila v moški energiji in bila odrezana od glave navzdol. Nisem se čutila, nisem niti pomislila kaj je to cikličnost, kaj je menstruacija. Oziroma mi je bila to kvečjemu nadloga. Nikakor takrat nebi počivala. 

Potem pa sem začela spoznavati svoj cikelj in zdaj tudi brez koledarja vem v katerem delu cikla sem. In tudi moj sin je seznanjen s tem kako poteka cikličnost pri ženski. In tudi ve, da mami prvi dan menstruacije počiva.

## Obrazna joga vplina na hormone?
Obrazna joga pomaga uravnovešat hormone in prižgati pet glavnih organov. Pomlajevanje je zgolj stranski učinek. Pomembno je kakšna si na znotraj. Obrazna joga je zelo povezana s kitajsko medicijo. 

Andrenalne žleze se povezane s tem koliko energije imamo.

Pri izgorelosti so adrenalne žleze izčpane in tam ni več energije. Dobro pa je, da se da te stvari rehabilitirat. Z vajami obrazne joge in vajami kundalini joge in tudi ostalimi jogami je to možno. 

Moja učiteljica pravi, kolikor je ženska sočna toliko je mlada. In izčrpana ženska je kot rozin. Rodimo se kot grozd in bolj ko se stresiramo, ko pozabimo nase, ko smo v moški energiji, bolj se spreminjamo v rozine.

Z vajami pa delamo na uravnavanju hormonov in je kot, da bi ta rozin dale v vodo, da se ponovo osveži in postane sočen. In tako se ženska tudi pomladi znotraj in na zunaj.

## Koliko časa dnevno pa je potrebno izvajati obrazno jogo, da lahko občutiš rezultate?
Če želiš spremembo moraš biti konstantna. Vajo lahko delaš kadarkoli. Jaz jo delam tudi ko vozim, včasih ko pomivam. Pomebno je le, da nekaj narediš. Če imaš le 5 minut, lahko narediš eno vajo. Pomembno pa je, da vajo narediš trikrat. Prvič jih zbudiš, drugič jih ogreješ, tretjič pa jim daš dolgoročni effekt.

Mišice imajo spomin, če si jo že kdaj delala, se bodo mišice spomnile, tudi po 20 letih. Nimamo 24 ur na dan časa, da bi se ukvarjale same s sabo. Dovolj je pet minut na dan.

## Zakaj si se pridružila skupini Nikoli Sama?
V skupino me je povabilo to, da nisem sama. V skupino me je privabilo tudi to, da smo v skupini same res zanimive ženske. Tudi otroci so se med seboj lepo povezali. V skupini so tudi ženske, ki niso samske mamice. 

Všeč mi je, da ni opravljanja, metanja polen pod noge. Všeč mi je, da si ženske med sabo pomagamo in se spodbujamo. 

Ženske se lahko res podpremo med sabo.


Vse to in še marsikaj sva se pogovarjali z Alenko Krstič. Pogovor si lahko ogledaš na yutube kanalu:
[Iz izgorelosti s pomočjo starodavnih znanj: pogovor z Alenko Krstič](https://www.youtube.com/watch?v=gfB7ls_ewnM)



Alenko in obrazno jogo najdeš na [njeni strani za obrazno jogo](https://www.facebook.com/profile.php?id=100063538210772): 

[Skupina Nikoli Sama za ženske](https://www.facebook.com/groups/467001988199005)

